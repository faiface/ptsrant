[Link na originálne zadanie.](http://www.dcs.fmph.uniba.sk/~lukotka/pts2017du1b.htm)

```
Domácu úlohu odovzdajte ako dva GITovské repozitáre e-mailom na relatko@gmail.com. Do subjectu
napiste PTS DU1b. Nezabudnite napisat svoje meno. Termín na odovzdanie úlohy je 24.3.2017 23:00

Nech S je množina študentov, ktorý chcú odovzdať domácu úlohu. Spoločnými silami permutáciu p
množiny S bez pevného bodu. Odporúčané, je aby cykly p neboli veľmi dlhé. Študent x z S pošle svoj
GITovský repositár (alebo link naň) študentovi p(x). Študent p(x) vytvorí v repozitári novú branch s
názvom "review". V nej dolpní A. Komentáre k zadaniu B. Komentáre k riešeniu DU1 a pošte repozitár
naspäť študentovi x. Študent x zapracuje pripomienky B (pripomienky k zadaniu budeme ignorovať),
prípadne pošle naspäť študentovi p(x) repozit=ar na pripomienkovanie. Tento postup sa opakuje, až
kým sa x a p(x) nezhodnú na tom, že už je to OK (alebo na tom, že už na viac detajlov nie je čas) a
x mergne úpravy vykonané úpravy v kóde z branchu "review" do branchu master a výsledok pošle
štrudentovi p(x). Študent x zároveň robí reviewera pre študenta p^-1(x). Ako domácu úlohu odovzdá
študent x okrem svojho repozitára aj repozitár študenta p^-1(x) (ktorý reviewoval).
```

Toto zadanie už nemá problém s encodingom, to je plus.

### Nech S je množina študentov, ktorý chcú odovzdať domácu úlohu. Spoločnými silami permutáciu p množiny S bez pevného bodu....

A dalších veľa viet ohľadne danej permutácie p. Are you fucking kidding me? To malo byť akože
ukázanie zvládnutia formalizmu? Celá tá hovadina s permutáciami sa dala popísať jednou alebo najviac
dvoma _zrozumiteľnými vetami_, ktorým rozumie aj predavačka v supermarkete. Neveríte? Čo tak toto?

_Každý študent si nájde jedného iného študenta, ktorému bude robiť code review. Jednému študentovi
smie robiť code review len jeden iný študent._

Hm? Niečo som vynechal? Nemyslím. Je tam všetká informácia, ktorá bola v tých uletených
permutáciach, akúrát to je možné prečítať za pár sekúnd.

### Študent p(x) vytvorí v repozitári novú branch s názvom "review". V nej dolpní A. Komentáre k zadaniu B. Komentáre k riešeniu DU1 a pošte...

Komentáre k zadaniu? What is it even mean? Máme komentovať zadanie tejto úlohy? Fakt? OK. A
nemyslím, že to interpretujem zle. Pozrime sa na túto vetu zo zadania: "(pripomienky k zadaniu
budeme ignorovať)". To je skvelé, aspoň nebudem vyhodený.

### ...naspäť študentovi p(x) repozit=ar na...

Asi tam mal byť dĺžeň. Čo tak si po sebe čítať?

### Študent x zároveň robí reviewera pre študenta p^-1(x).

Táto veta je nadbytočná, celkom zjavne to vyplýva z toho zvyšku. Ktorý je tiež nadbytočný.

### Spoločnými silami permutáciu p množiny S bez pevného bodu....

Odhliadnuc od toho, že tejto vete chýba prísudok, toto je odfláknutie práce vyučujúceho. Ak si máme
sami vytvoriť takúto permutáciu, tak je úplne zrejmé, že skončíme v pároch. Ak to nie je problém,
zadanie mohlo od začiatku hovoriť len o pároch študentov a odpustiť si permutáciu. Ak to nebol
zámer, tak mala byť permutácia daná v zadaní úlohy.